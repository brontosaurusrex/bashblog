---
title: prošnja za službo
author: bronto saurus
layout: post
permalink: /2011/01/prosnja-za-sluzbo/
categories:
  - Uncategorized
---
Popolnoma sem nepripravljen za delo pod pritiskom kakor tudi za  
nadure, razen če niso bogato nagrajene. Iskreno me boli kurac za cilje  
vašega podjetja, če s svojo plačo ne morem pokriti niti tekočih  
stroškov, plus da mi ostane malo za garderobo, knjige, potovanja,  
šport in zabavo. Funkcioniram po principu kolikor denarja-toliko  
glasbe. Prav tako me popolnoma nič ne zanima dejstvo da ste v težavah  
in pričakujem da boste pravočasno poravnali vse svoje z zakonom  
določene obveznosti do mene, kakor tudi spoštovali mojo pravico do  
dopusta in praznikov. Obstaja velika verjetnost da vas bom zapustil,  
takoj ko najdem kaj boljšega. Sem komunikativen in prijazen, za težake  
pa imam kratko vžigalno vrvico. Študiral sem 100 let in uspeh je že to  
da sem sploh karkoli končal v tej državi, kakršna je. Izobražujem se  
tudi brez vas, ker sem radoveden in mislim da ima življenje smisel  
tudi brez umiranja na delovnem mestu. Ne zajebavajte me z raznimi  
testiranjim in team-buildingi, ker so to bedarije. Če se že  
preseravate s temi zahodnjaškimi fintami, me še plačajte kot na  
zahodu. Če česar ne znam, se bom naučil, saj nisem debil. In končno,  
obstojajo tudi stvari, ki bi jih počel iz čistega veselja, ampak to na  
žalost ni to delo, ki mi ga nudite.

S spoštovanjem&#8230;